n! leses “n-fakultet”, og er en matematisk funksjon som bestemmer på hvor mange måter vi kan stille opp n elementer når rekkefølgen har en betydning. I tilfeller som dette, der rekkefølgen er av betydning, snakker vi om antallet ulike permutasjoner (permutations).

Eksempelvis kan Per, Pål og Ola stilles opp langs en vegg på 3! = 6 måter som følger:

Per, Pål, Ola

Pål, Per, Ola

Pål, Ola, Per

Per, Ola, Pål

Ola, Per, Pål

Ola, Pål, Per

Det finnes med andre ord 6 permutasjoner av en mengde med 3 elementer.

n! fakultet beregnes som slik:

0! = 1

per definisjon

1! = 1


2! = 1 · 2


3! = 1 · 2 · 3


n! = 1 · 2  · ⋯  · (n - 1) · n


Skriv en funksjon factorial(n) som beregner og returnerer n! basert på logikken over.

Test funksjonen din med ulike verdier for n og sammenlign med svaret du får i CAS.